## **גיבוש שייטת 13:  31-26/10**

### **יום ראשון – הגעה והתארגנות**

בשעה 11:00 בבוקר התייצבנו בתחנת הרכבת בעתלית. חילקו אותנו לקבוצות עלייה לאוטובוסים לפי שמות משפחה, עלינו על האוטובוסים קיבלנו כריכים עם פסטרמה לארוחת צהריים ונסענו לבסיס. עם ההגעה עברנו בדיקה רפואית קצרה (בדיקת דופק והאישור הרפואי שהבאנו מהבית), הפקדנו את הציוד האישי שלנו (טלפון, שעון, ארנק) וקיבלנו מספר אישי, מספר חוליה וציוד מלא: וסט, תדל שבהמשך שמנו בו שק חול, שתי מימיות של ליטר, נשק, שק שינה, מעיל, 2 שקיות ושני זוגות מדי ב’.  
 לאחר מכן עשו תדריך פתיחה עם מפקד הגיבוש וצוות המגבשים. המגבשים הגיעו הסבירו לנו על הציוד, אכלנו ארוחת ערב ולאחר מכן נכנסנו לישון בערך ב20:00. כעבור כ־20 דקות בוצעה הקפצה לטבילה בים, חזרנו לישון, ובהמשך הוקפצנו שוב לעלייה עם ציוד מלא, בנוסף ישנים רק עם תחתונים ונשק במיטה. היום הראשון התאפיין בהתארגנות ללא עומס פיזי.

 

### **יום שני – מבדקים פיזיים והתחלת האקטים**

השכמה בשעה 05:00. שתינו חצי ליטר איזוטונים ואכלנו פרוסת לחם עם ריבה. המדריכות כושר העבירו לנו חימום, ויצאנו לריצת ניפוי של כשני קילומטרים – כ־1.5 ק"מ על שפת הים ו־500 מטרים על חול עמוק.  
 לאחר מכן בוצעה שחייה של 400 מטרים למצוף בעומק הים, ובהמשך שחייה בים עם מסיכה מושחרת למצוף שבערך 100 מטר ממך תוך הקפדה על כמה שפחות הצצות. אכלנו ארוחת בוקר (פסטה, ביצים, לחם, סלט, גבינה ומעדן), למדנו פירוק והרכבה של נשקים מסוג קלצ’ניקוב ו־M16 וקשר הצלה שאחרי זה נבחנו על זה.

בהמשך היום התקיימו מבדקי דינמיקה קבוצתית:

 

1\.    הרצאות של 5 דקות בחלק מהקבוצות המגבשים נתנו לכל אחד נושא ולחלק לא,

 

2\.    דיבייטים בזוגות \- מביאים סוגייה של בעד או נגד למשל הפלות, הגבלת גיל ברשתות החברתיות, איסור תספורת מולט בבית הספר, ניסויים בבעלי חיים וכו והמטרה שלך זה לשכנע את הקבוצה בדעה שלך (תלוי מה הביאו לך בעד או נגד) ולבסוף מתקיימת הצבעה של מי יותר שיכנע.

3\.    תרגיל ניווט \- כל מתמודד קיבל מפה עם ציר ניווט ו־45 דקות לשנן את הדרך שהמטרה זה לזכור כמה שיותר פרטים ואז נבחנים בעל פה ללא המפה מול המגבש.

 

אכלנו ארוחת צהריים (שניצל, לחם, סלטים, אורז וגבינה) ובערך ב16:30 ירדנו לחוף לאקטים פיזיים:

מילוי שק חול אישי ו10 שקים קבוצתיים ב4 דקות, עשינו את זה בערך 6 פעמים ולאחר מכן כל אחד מילא שק של 10 קילו ושם בתדל.

ספרינטים ים יבשה 15 מקצים.

אלונקה סוציומטרית 15 מקצים.

זחילות של כ־30 מטרים חזרה בריצה 15 מקצים.

בין סבב לסבב החלפנו בגדים מרטוב ליבש ושתינו מימיה של מים או איזוטונים. בסיום האקטים התקיימה משימה קבוצתית: בניית פסל סביבתי שמורכב מהשמות של חבריי החולייה המסמל משהו שקשור לציונות.

חזרנו למאהל (הליכה של 800 מטר עם כל הציוד האישי והקבוצתי עליינו), התקלחנו, אכלנו ארוחת ערב (עוף, לחם, אורז, גבינה וסלטים) והלכנו לישון.

### **יום שלישי – מסע ראשון וניפויים**

השכמה ב־04:00. שתינו מים איזוטונים ,אכלנו למר ויצאנו למסע ראשון:

לג ראשון: 4 קילומטרים עם נשק בלבד, בקצב 11 דקות לקילומטר, 2 אלונקות סגורות.

לג שני: 4 קילומטרים נוספים עם ציוד מלא (תדל, וסט, נשק, מימיות ושקיות יבש ורטוב), 2 אלונקות סגורות.

לאחר המסע בוצעו כ15 מקצים של זחילות, וחזרנו לארוחת בוקר. בהמשך קיבלנו מפת ישראל עם משבצות ריקות למילוי שמות ערים, ומפת אוויר של הבסיס שעליה נדרשנו לזהות מבנים ומתקנים.  
  לאחר מכן נערכו ניפויים ראשונים וחלוקה מחדש לחוליות.

אכלנו ארוחת צהריים ירדנו לחוף עשו לנו מלא תיזוזים וכשהגיע הערב עשינו עוד כמה אקטים:

1\.    שהייה במים עם משקפת מושחרת ושנורקל, שמו לנו את המשקפות המושחרות המגבשים לקחו אותנו למים ונטלנו בצורה שהידים והרגליים תלויים על חבל מתוח והפנים למטה.

2\.    ים יבשה 15 מקצים.

3\.    אלונקה סוציומטרית 15 מקצים.

חזרנו למאהל מקלחת, ארוחת ערב ולישון בערך ב21:00.

### **יום רביעי – אקטים ויום בריכה**

השכמה בשעה 04:00 שתינו מימיה ואכלנו למר. ירדנו לחוף וביצענו רצף אקטים:

1\.    ים יבשה 15 מקצים.

2\.    אלונקה סוציומטרית 15 מקצים.

3\.    זחילות 15 מקצים.

4\.    אקט שיש רשת שעומדת בצורה אנכית לקרקע, הרשת ברוחב 4 ריבועים ובגובה 4 ריבועים, המטרה היא להעביר את כל חברי החולייה דרך הרשת בלי לגעת בא אבל ברגע שמישהו עבר באחד הריבועים אי אפשר לעבור בו יותר.

 

חזרנו למאהל אכלנו ארוחת בוקר וישר עלינו על בגדי ים ונסענו לבריכה ליום הבריכה.

בבריכה בוצעו התחנות הבאות:

1\.    פירוק והרכבת קלצ’ניקוב מתחת למים בזמן מוגבל עם כמה שפחות נשימות.

2\.    ריקון שנורקל ומסכה מתחת למים.

3\.    החזקת משקולת של קילו אחד ביד אחת תוך כדי ציפה עם מרפק מעל המים.

4\.    איסוף טבעות ברזל מקרקעית הבריכה בנשימה אחת – פעם אחת ללא מסכה ופעם עם מסכה מושחרת.

5\.    צלילה למרחק.

לאחר מכן אכלנו כריכים עם פסטרמה ועברנו לחוף הים לביצוע אקטים נוספים:

1\.    שחייה עם נעליים ומדי ב' מס"ג אל ס"ג – כמה שיותר סיבובים ב20 דקות בערך.

2\.    חילקו אותנו לקבוצות של 4 אנשים, קיבלנו ס"ג בלי אוויר עם חור, בלון אויר, צינור, חבל, משוטים וקיטבג. אמרו לנו שאנחנו צריכים להגיע למצוף בעומק הים ולחזור. בדרך המגבש מפיל אנשים למים ואז צריך להרים אותם בעזרת קשר הצלה ואומר כל פעם למישהו אחר לנהל את האירוע.

3\.    תחנות של תרגילים וכל תרגיל נותן ניקוד מסויים – סמוך קום, זחילות וריצה עם אלונקה היינו צריכים כקבוצה להשיג כמה שיותר נקודות ולחשב את הניקוד הכולל של הקבוצה ב10 דקות, עשינו את זה פעמיים.

4\.    דגלים מול חולייה אחרת \- היה קו מפריד בין החוליות עיגול גדול ועיגול קטן שבוא נמצאת חידה, מחוץ לעיגול הגדול אפשר להיות על רגל אחת ובין העיגול הגדול לקטן מגנים רק בזחילה ומי שנתפס ממתין בצד למשך 2 דקות, המטרה הייתה לחדור לעיגול הקטן של החולייה השנייה ולפתןר את החידה.

 

תוך כדי האקטים בחוף קידרו אותנו מלא בטבילות והחלפות מדים, לבסוף חזרנו למאהל עלינו על ציוד והלכנו ישר לחוף לעשות אקטים:

1\.    ים יבשה 15 מקצים.

2\.    אלונקה סוציומטרית 15 מקצים.

3\.    זחילות 15 מקצים.

4\.    חפירת בור קבוצתי \- שיהיה מספיק גדול להכניס פצועים שיגיעו מהים ולציוד ובור אישי ב10 דקות, בנוסף אומרים שמחבלים יגיעו מכיוון צפון.

5\.    אקט קבוצתי שצריך להעביר בכל פעם צמיג אחד מתחת לרשת בלי שהוא יגע בא ואסור להניח את הצמיגים על הרצפה.

 

לאחר מכן חזרנו למאהל מקלחת, ארוחת ערב ולישון. 

 

### **יום חמישי – מסע אחרון**

השכמה מוקדמת בשעה 03:30 למסע. המסע נערך עם כל הציוד על הגב וכלל ארבעה לגים:

לג ראשון: 4 ק"מ בקצב 10 דקות לק"מ.

לג שני: 4 ק"מ בקצב 8 דקות לק"מ.

לג שלישי: 3 ק"מ עם עליות בקצב 12 דקות לק"מ.

לג רביעי: 3 ק"מ עם עליות בקצב 12 דקות לק"מ.

בין הלגים בוצעו טבילות, החלפת בגדים ושתיית מימיות.

לאחר המסע חזרנו למגורים, התקלחנו, אכלנו ארוחת בוקר ונבחַנו על חוברת הלימוד שחילקו לנו בתחילת היום הרביעי. לאחר מכן נערך מבחן סוציומטרי, מילוי שאלון אישי וראיונות עם המגבשים. בשעות הצהריים שמו לנו משקפות מושחרות העלו אותנו לאוטובוס הכניסו אותנו לבריכה עמוקה וקטנה מאוד, כאשר המטרה לצוף במשך כ־20 בלי להוריד אל המשקפת, בלי להטביע אחרים, בלי להכניס את הראש למים ובלי לגעת בקירות.  
 לאחר מכן חזרנו לארוחת צהריים, אחריה החזרנו ציוד, שיחה של שבירת דיסטנס עם המגבשים ועשינו עבודות רס"ר למשך כל היום, בערב התקלחנו, אכלנו ארוחת ערב והלכנו לישון ב20:30 בערך.

### **יום שישי – סיום**

השכמה בשעה 05:00, ישר התחלנו עבודות רס"ר, לאחר מכן התקיימה שיחה מסכמת על המשך התהליך והשלבים הבאים.

קיבלנו כריכים לקחנו את הציוד האישי שלנו ועלינו על אוטובוסים שהחזירו אותנו לתחנת רכבת בעתלית ב8:30.

